„14-

Permulta ea, quae de ultimis belli Archidamici temporibus
cap. 72 narrantur, prorsus fere respondent iis, quae apud
Thucydidem extant. Accuratius autem comparantes Diodori
narrationem cum Thucydidea, aliquam certe differentiam inter
illos scriptores intercedere videbimus. Cum enim, ait Siculus,
Lesbii Antandro urbe occupata Atheniensibus Mitylenam tenen·
tibus bellum inferrent, ira commoti Athenienses Aristidem ct
Symmachum in Lesbum insulam miserunt, qui illo oppido capto
Lesbiorum alios interfecerunt, alios ex urbe eiecerunt. Quo facto
ipsi, cum praesidium ibi reliquissent, ex Lesbo profecti sunt.

Thucydides vero primurn quidem nusquam neque 1. IV
c. 52 neque c. 75 Lesbios illos Antandro occupata Athenien-
sibus Mitylenam tunc tenentibus bellum intulisse commemorat,
deinde duces illos, quorum alterum ipse nominat Demodocum,
alterum Aristidem, in Lesbum insulam non a populo missos esse
sed sua sponte, cum illo ipso tempore in Ponto versarentur,
venisse narrat, denique nec, quo supplicio illi duces Lesbios
affecerint, nec praesidium ab iis in Antandro urbe relictum
esse refert.

Non minus clarum est in iis, quae‘proxime sequuntur,
narrandis Thucydidem a Diodoro non esse adhibitum. Nam .
cum Thucydides l. V c. 1 ideo Delios expulsos esse narret,
quod Athenienses, paucis annis ante cum purgarent insulam,
sc non satis fecisse putaverint, Siculus eam fuisse causam dicit,
quod Delii Atheniensibus cum Lacedaemoniis conspirare visi
sint. Deinde autem ea quoque, quae de pugna ad Amphipolin
faeta afferuntur, satis differunt ab iis, quae Thucydides l.V
c. 10 tradidit. Is enim, quo erat in Cleonem odio, fugientem
eum a Myrcino quodam necatum esse narrat. At vero Siculus
demagogum illum militibus suis exemplo fuisse et fortiter pu·
guantem in ipsa acie cecidisse refert. Praeterea Brasidae matrem,
cum ci filiurn omnium Lacedaemoniorum fuisse fortissimum nun·
tiatum esset bonum certe eum fuisse virum, sed multis aliis in·
feriorem respondisse ideoque ab ephoris summis honoribus affe-
ctam esse, apud'unum Diodorum legitur. Atque ut haec nar-
ratiuncula 0ptime in Ephori scribendi rationem quadrat ita
singulorum Diodori et Thucydidis (V, 2) verborum similitudine
quoque, ut hoc loco Oumaeum illum scriptorem a Diodoro ex·
carptum esse putemus, commovemur. Iam vero inde acepitc 75
Diodorus, quidnam per tempus illudque neque pax neque bellurn

 

