..54-

in diem trigesimum bellum indixisse referunt, quod rectum
esse ex totius illius loci connexu apparet.

At vero inde a libera republica constituta inter Diodorum
ct Livium, quem ab hoc temporis momento Fabio et Cincio co-
piosiores fontes adiisse constat, non solum nullae fere extant
similitudines verumetiam maximae differentiae, quarum multi-
tudo eo magis augetur, quo longius procedit Livius in narrandis
Romanorum rebus. Qua in re imprimis id ost respiciendum,
Diodorum permulta afferre, quae apud Livium non inveni-
untur, id quod ita explicandum ost, ut statuamus, Diodo-
rum quidem talem scriptorem ante oeulos habuisse, qui an·
uales maximos sequens accuratissime singulas res ad suos annos
revocarit, Livium autem eiusmodi fontes excerpsisse, in qui-
bus ea omissa fuerint, quae ornandi et fingendi copiam non
praeberent.

Horum autem Diodori locorum oum forma et oratio
tantam exhibeant simplicitatem, ut ipsos pontificum annales
legere nobis videamur, facillime haec ad Fabium referuntur,
¹qui cum antiquissimus rerum scriptor esset, annales maximoS,
unicum tunc historiae fontem quasi Graece vertisse eum verisi-
mile est47).

Atque ut pauca huius rei exempla afferam lib. XIII cap.
102 a Diodoro haec narrantur. Lucio Lucretio et Servio
Cossone (sic) consulibus illato Aequis bello a Romanis Liphlon
expugnatum est. Velitri vero et Satricum defecerunt, denique
eo anno Circeios colonia est deducta. Quae omnia in Livii lib. ·
V cap. 31, ubi commemorari debebant, non extant.

Capite deinde centesimo nono pugna ad Gurasion cum
Volsiniis commissa affertur, quam apud Livium frustra quaesi-
veris. Res quoque ab Appio censore factae multo accuratius a
Diodoro lib. XX cap. 36 describuntur, quam a Livio lib. IX

cap. 29.

Nam Diodorus solus, quot stadia percurrerit aqua, ante·
quam Romam venerit, dicit et qua ratione via Appia strata sit,
describit. Neque vero Livius Appium pecuniam adhaec opera

47) Kisssling. l. l¹ p. 8, Summi momenti sunt Dionysii verba, quiin
primi 1. cap. 6 dicit Φάβιον καὶ Κίγκιον- τὰ ἀρχαῖα κεφαλαιωδῶς ἐπι-
δραμεῖν.

 

