Ι.

Non Diodorum sed Ephorum Thucydide usum esse
demonstratur·

Hoc tempore haudsscio an nulla quaestione eorum, qui in
literis Graecis versantur, animi magis sollicitentur quam hac,
num scriptum illud nuperrime. e codice Parisino excussum, quod
Wescher Aristodemi nescio cuius nomine insigniendum esse
putavit, antiquis temporibus compositum sit, qua de re ut
recte iudicemuS, imprimis id est respiciendum, num ea ratio,
qua Aristodemus ille, qui vocatur, opusculum suum consarci-
navit, conspiret et congruat curn ea consuetudine, quam veteres
scriptores in narrandis iis rebuS, quibus ipsi non interfuere,
secutos esse satis constat.

Legentes enim libellum illum - nescio utrum graecum nomi-
nem an barbaricum - non possumus non summam admirari
curam atque diligentiam, qua ceterorum scriptorum operibus
ita usus est Aristodemus, ut Germaniae, qualis ante hos paucos
annos fuit, tabulam geographicam conspicere nobis videamur.
Quid, quod ad unum enuntiatum formandum haud semel plures
fontes sunt adhibiti. Id vero tantum abest, ut cum veterum
in scribendo ratione congruat, ut prorsus ei sit contrarium;
quod pluribus exponere minime est necessarium, cum inter
omnes, qui in hoc literarum genere versantur, ‚satis constet,
veterum scriptorum ree, quae ipsorum aetate non gestae sunt,
narrantium eam fuisse consuetudinem, ut unum plerumque du-
cem sequerentur, uno scriptore tamquam fundamento uterentur.

Hac autem ratione minorum sane gentium scriptores Dio·
dorum, Plutarchum, Appianum, Livium, minime maiores usos
esse ne quis dicat, vel eum, quo praeter Theopompum et Thucy-
didem Graecia nullum tulit rerum scriptorem neque diligentiorem
neque eloquentiorem, Ephorum dico, inbelle Peloponnesiaco

 

