-55-

conficienda necessariam iniussu senatus ex aerario desumsisse
commemorat.

Deinde Appium singulis civibus, quo loeo censeri se vellent,
eligere permisisse, denique nemini equitum equum ademisse
neque quemquam senatu movisse, ut amicos sibi conciliaret,
solus narrat Diodorus.

In lib. XX cap. 44 quoque plura extant, quae Livius
silentio praetermisit. Nam is neque Romanos per Umbrorum

agros profectos neque Caprium castellum Etruscorum captum
esse lib. IX cap. 41 affert.

Denique Diodorus lib. XX cap. 80 haec narrat:

Q. Marcio ot P. Cornelio consulibus Romani in Iapygiam ’
progressi Silvion expugnarunt. Dum vero haec geruntur, Sam-
nites agrum Romanum miserrime pervastant. Denique Phrou-
sinon hoc anno expugnatum est, euius agri civibus distributi
sunt. Haec autem omnia a Livio lib. IX cap. 43 non com·
memorantur. Haec vero a Diodoro ex Fabii Pictoris annalibus
desumta esse ut dilucidius etiam appareat, ea, quae Momm-
senius⁴8) de fastis Diodoreis disseruit, afferam.

Diodorus, cum lib. XI cap. 1', Spurii Cassii et Procli
Verginii consulatus vel vicesimus quartus liberae reipublicae
annus dicatur esse primus olympiadis septuagesimae quintae
annus, rempublicam liberam primo olympiadis undeseptuagesimae
anno (Ol. 69, 1) statuerit necesse est factam esse. Qui nume·
rus explicari nequit nisi ita, ut dicamus Diodorum proprie
quidem seeundum Fabii computandi rationem voluisse scri-
bere Romam primo olympiadis duodeseptuagesimae tyrannide
liberatam esse, sed ex alio fonte reges per 244 annos Romae
fuisse desumsisse et ita ad annum primum olympiadis unde-
septuagesimae pervenisse.

Deinde Diodori fasti variis erroribus ita sunt disturbati, ut
olympiade nonagesima prima Diodorus sex annis consuetam
computandi rationem praecurreret. Atqui apud Fabium indica·
tum invenit, ad Alliam olympiade duodecentesima archonte
Pyrgione pugnatum esse.

Quam obrem inter olympiadem nonagesimam primam et
undecentesimam eum deberet sex consulum paria omittere,

48) chronol. rom. pag. 125 seqq.

 

