—Iss-

in capite componendo adhibitum esse putemus, inducimur, quam
quidem similitudinem, quicunque Diodori verba cum Thucydideis
comparaverit, videbit.

Eadem ratio capitis 79 est, quoquae de pugna ad‘Tegeam
facta narrantur etsi in universum cum iis congruunt, quae inde
a l. V cap. 67 usque ad cap. 73 a Thucydide referuntur, tamen
ex eo ipso desumta non esse ea inde apparet, quod solus Dio-
dorus Agidem aPharace uno ex decemviris illis Spartanis, quo·
minus mille eos Argivos, quos iam supra nominavimus, ad unum
omnes caederet, prohibitum esse commemorat. De seditionibus
quoque Argivis Thucydide copiosius egit Siculus, quippe qui
solus optimates demedio sustulisse homines populares perque
octo menses rempublicam administrasse dicat. Praeterea Pho-
censium et Locrensium contentiones cap. 80 exponens plus
quam mille Locrenses cecidisse narrat, Thucydides autem
l. V cap. 32 certum interfectorum numerum non exhibet. Deni-
que ea quoque differentia minime silentio praetermittenda est,
quod, cum Thucydides l. VI cap. 7 Oeniadas noctu ex urbe
effugisse narret, Siculus alios Oeniadarum interfectos alios ex
urbe expulsos esse tradidit.

Iam vero in iis, quae inde a capite octogesimo altero de
Atheniensium in Siciliam expeditione dicuntur, prorsus alia inter
Diodorum atquc Thucydidem intercedit necessitudo atque iu iis,
de quihus hucusque egimus. Ibi enim Thucydidis libros quasi
fundamentum esse intelleximus, in quo Ephorus tamquam aedes
suas exstruxerit, nunc vero et rarius similitudinem et saepius
differentiam inter Diodorum et Thucydidem extare inveniemus,
ita ut eum scriptorem, ex quo haec Siculus desumsit, nontam
diligenter Thucydidis vestigia pressisse, sed suis potius pedibus
incessisse appareat. Atque primum quidem cap. 82 EgestanoS,
antequam Athenas venissent, Agragantinorum et Syracusanorum,
deinde, cum hi societatem detrectassent, Carthaginiensium auxi-
lium implorasse, quod sane non impetraverint, Diodorus refert,
Thucydides autem silentio praetermisit. Deinde nonnisi in biblio-
theca historica legitur, et plures Siciliae urbes legatos Athenas
misisse de foedere acturos et Leontinos 'praesertim praeter Ege·
stauos Athenienses, utin Siciliam exercitum mitterent, commo·
visse. In altero quoque l. XIII capite complura aliter narrantur
atque apud Thucydidem. Athenis enim divites ipsos triremes
exornasse, alios pecuniam sc daturos esse dixIsse, alios denique

,1—

 

