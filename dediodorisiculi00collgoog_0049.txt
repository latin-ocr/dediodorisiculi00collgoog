..38-

libris usus est Dionysius, eundem fontem adhibuisse consenta-
neum est. ’

Iam vero, qualis is fons fuerit, quaerentes omnino de duo-
bus rorum scriptoribus cogitare nos posse optime demonstravit
Mommseniusffi), Alexandro Sullae liberto, qui Polyhistor vo-
catur, et Castore chronographo, Deiotari regis genero.

Ad Alexandrum autem quominus Dionysii et Diodori indi-
ces referamuS, prohibemur Servii verbis, qui ad Aeneidos libri
octavi versum 843 haec adnotavit:

„Quod Livius dicit, ab Albano rege Tyberino Tiberim di-
ctum, non procedit ideo quod etiam ante Albam 'l'iberis dictus
invenitur. Sed hic Alexandrum sequitur, qui dixit, Tyberinum
Calpcti filium venantem in hune fluvium incidisse“. Diodo-
rus enim et Dionysius contra Etruscos contendentem Tiberinum
in fluvium incidisse narrant.

Neque vero Alexander certos singulorum regum numeros
exhibuisse videtur, siquidem illud, quod Servius dixit, verum est,
Livium eum esse secutum. Praeterea Alexandrum statuisse Ro-
mam tertio sextae olympiadis anno conditam esse parum verisi-
mile est, propterea quod Atticus, qui primus illam computandi
rationem adhibuit, sat multis annis post Sullae mortem librum
annalem composuit. Denique gentis Iuliae genealogia Caesaris
demum aetate ab ipsis rerum scriptoribus comprobata etin
rebus Romanorum narrandis respecta esse videtur. Itaque ultro
in earn sententiam inducimur, ut Castorem et a Varrone eta
Diodoro adhibitum esse putemus.

Atque Varronem quidem omnino Castoris opera respexisse
ex Augustini aliquo loco cernitur. Is enim de civitate Dei XXI,
8, 2 haec dicit²⁷): „Est in Marci Varronis libris, quorum in-
scriptio de gente populi Romani: Castor scribit in stella Ve-
neris tantum portentum extitisso“ e. q. s

Diodorum autem et ipsum Castoris libros non neglexisse
ex eo Diodori fragmento ab Eusebio ²⁸) conservato apparet, quo
ii populi enumerantur, qui aliquamdiu mari regnaverunt.
Quem locum ex Castore depromtum esse, quamquam Suidas

· 26) chronol. rom. p. 155 seq.
27) C. Mueller fragm. chronographorum graecorum p. 176.
28) Euscb. I cap. 36. Zohrab. p. 168.

 

